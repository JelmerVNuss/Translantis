<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390513</Datum>
<Pagina>7</Pagina>
</fields>
<page>
<pagenumber>1</pagenumber>
<text>
wetenschap^
Nieuw licht op het kanker-vraagstuk
Dr. J. Ouden bosch

INDIEN er n probleem is, dat zoowel bij des

kundigen als bij leeken in het middelpunt der
belangstelling staat, dan is het wel het
kankervraagstuk. En bovendien indien er n ziekte is,
waarvan de bestrijding met het jaar urgenter
wordt, dan is het deze: voortdurend stijgt het aantal
van hen, die aan n van de vormen, waarin kanker
zich manifesteert, overlijden.
Er is voor deze onrustbarende toename ten deele
wel een verklaring te geven: kanker is een ziekte,
die voornamelijk bij oudere menschen voorkomt,
en aangezien de gemiddelde levensduur nog steeds
stijgt, zullen er zich tegenwoordig meer gevallen van
voordoen dan vroeger. Daar komt bij, dat de medici
dank zij grootere ervaring en nieuwe onderzoekings

methoden heden ten dage de diagnose vaker en
eerder zullen stellen, waardoor bovendien de kans
op succes van de ingestelde behandeling belangrijk
stijgt. Niettemin zou het dwaasheid zijn, te ontken

nen, dat kanker een gevaarlijke ziekte is, en dit
besef drijft nog steeds te veel ongelukkigen in de
armen van kwakzalvers en andere ondeskundigen,
die de overigens verklaarbare angst op even
geraffineerde als lage wijze ten eigen bate trachten
uit te buiten.
Wij hebben in n van onze vorige artikelen reeds
het n-en-ander medegedeeld over de fraaie
resultaten, waar het wetenschappelijk kanker

onderzoek op kan wijzen. Hoe veel moeite ook
besteed is aan het ontwikkelen van nieuwe behande

lingsmethoden, hoe veelbelovend ook de werking
van Röntgen- en Radiumstralen blijkt te zijn
het ideaal van de mannen-van-wetenschap was en
is, de oorzaak voor het ontstaan van de kwaadaardige
gezwellen te ontdekken.
Het is hier niet de plaats, uitvoerig de vele theo

rieën te schetsen, welke in den loop der jaren zijn
opgesteld, theorieën, die ongetwijfeld stimuleerend
gewerkt hebben op verder onderzoek, maar die
toch elk voor zich hoogstens n-of-meer zijden
van het gecompliceerde probleem hebben kunnen
belichten. Het groote raadsel hoe normaal
geordende cellen overgaan in wild-woekerende,
waar de afweerkrachten van het organisme geen
vat op hebben; wat de fundamenteele, en voor het
organisme zoo noodlottige verandering is, die in
de microscopische-kleine levenseenheid, de
celzelf, plaats grijpt daar kon gén der heerschende
theorieën antwoord op geven.
Het is de groote verdienste van Prof. Kögl,
hoogleeraar in de organische scheikunde te Utrecht,
en zijn medewerkers, dit raadsel zoo al niet geheel
dan toch o. i. voor een belangrijk deel opgelost te
hebben.

TOT goed begrip van den fraaien gedachtengang,
die aan Prof. Kögl's proeven ten grondslag
heeft gelegen, diene het volgende.
Reeds eenige eeuwen beschouwt men het licht
als een trilling van den aether, een trilling, die in
verschillende vlakken plaatsvindt. Laat men het
licht nu vallen door een veldspaath-kristal, dan wordt
alleen het licht, dat in n bepaald vlak trilt,
doorgelaten. Men noemt het licht nu gepolariseerd,
en het was al lang bekend, dat oplossingen van vele
organische stoffen, zooals: suiker, melkzuur, enz.
het vlak waarin dit gepolariseerd licht trilt, hetzij
naar rechts, hetzij naar links kunnen draaien. De
oorzaak voor deze zg. optische activiteit van suiker

en andere moleculen is door onderzoekingen van
den jongen Pasteur, van onzen landgenoot Van
't Hoff en anderen opgehelderd, en het zij voldoende
te vermelden, dat vele organische stoffen voorkomen
in een rechts- en een linksdraaienden vorm, twee
vormen dus, welke in alle andere chemische en
physische eigenschappen overeenstemmen.
Optische activiteit is ook een kenmerk van de
aminozuren, de stoffen waar de alom verbreide
eiwitten uit zijn opgebouwd. Het merkwaardige is
nu, dat in de natuur alleen linksdraaiende amino

zuren voorkomen althans, zoo meende men tot
voor kort. Eenige jaren geleden zijn er nl. twee
voorbeelden gevonden van natuurlijke, maar
rechtsdraaiende aminozuren en het behoeft geen betoog,
dat deze ontdekking het noodige opzien heeft ge

baard in de wetenschappelijke wereld.
In de levende cellen vindt een voortdurende stof

wisseling plaats, waarbij diverse bestanddeelen, als
suikers, vetten en ook eiwitten worden opgebouwd
en afgebroken. Deze opbouw of afbraak wordt
aangezet door fermenten, stoffen die de reactie
bij de relatief lage lichaamstemperatuur mogelijk
maken. Reeds Pasteur was het opgevallen, dat een
bepaald ferment meestal slechts de reactie van een
bepaalde stof bespoedigt: zoo specifiek kies

keurig, om het huiselijk te zeggen zij n deze
interesProf. Dr. Fritz Kögl (Utrecht), wiens opzienbarende
ontdekkingen in dit artikel besproken worden

santéverbindingen, dat een ferment, hetwelk b.v.
het linksdraaiende melkzuur splitst, het
rechtsdraaiende ongemoeid laat. Terecht sprak de bekende
Emil Fischer dan ook uit, dat een ferment past op
een stof, waar het op inwerkt, als een sleutel op
een slot: een kleine verandering in de inwendige
bouw van het slot, en de deur gaat niet open
een kleine verandering in den bouw en constellatie
van het molecuul, en het ferment is zijn magische
invloed kwijt.
Dezelfde specificiteit geldt uiteraard voor de
eiwitsplitsende fermenten, en de vraag, welke Kögl
zich heeft gesteld, is, of kwaadaardige gezwellen
naast de normale, linksdraaiende eiwitten, ook
soms rechtsdraaiende zouden bezitten. Indien dit
het geval ware, zou het organisme geen vat hebben
op deze producten, omdat immers zijn afweer

krachten, de eiwitsplitsende fermenten, alleen de
linksdraaiende eiwitten kunnen splitsen. Zoo was
dan te verklaren, waarom kankercellen, die eenmaal
in den loop van een abnormale stofwisseling rechts

draaiende eiwitten vormen, straffeloos verder en
verder kunnen groeien !
Zooals het meer gaat met dergelijke ontdek

kingen: het klinkt eenvoudig en plausibel
maar welk een durf en geestkracht moet hij bezitten,
die tegen alle heerschende opvattingen in, deze
revolutioneerende gedachte concipieert! En boven

dien welk een voldoening moet het prof. Kögl
gegeven hebben, dat de experimenten welke hij
ondernomen heeft en onlangs gepubliceerd, een
schitterende bevestiging van zijn hypothese hebben
gebracht. Het scheikundig onderzoek van de eiwit

ten uit kunstmatig bij dieren verwekte en ook van
enkele bij patiënten voorkomende gezwellen, heeft
duidelijk aan het licht gebracht, dat een deel van
de erin aanwezige aminozuren gepolariseerd licht
naar rechts draait, terwijl bovendien de mate van
kwaadaardigheid van het gezwel parallel schijnt
te loopen aan het gehalte rechtsdraaiende amino

zuren.
Merkwaardig is voorts, dat het zg. glutaminezuur,
hetwelk volgens moderne onderzoekingen een cen

trale en welhaast overheerschende positie in het
geheel der aminozuren inneemt, het sterkst deze
draaiïngsafwijking vertoont. De eerste resultaten
wijzen er dus op, dat de fundamenteele afwijkingen,
welke kwaadaardige gezwellen bezitten, bestaan
uit een abnormalen eiwitopbouw: terwijl de normale
cel voor den opbouw van haar eiwitten alleen links

draaiende aminozuren gebruikt, benut de
kankercel bovendien rechtsdraaiende !
Een chemisch-physiologische kankerbestrijding
zou, op deze feiten steunend, dus óf het ontstaan
van deze rechtsdraaiende eiwitten moeten beletten
óf den verderen groei van het zieke weefsel stuiten,
door op n of andere wijze fermentsystemen ter
beschikking te stellen, die deze abnormale eiwitten
wél kunnen afbreken.

WIJ zijn er van overtuigd, dat ieder, wien de
ontwikkeling van de medische wetenschap
ter harte gaat, de ontdekking uit het Utrechtsche
laboratorium met belangstelling zal vernemen. Nog
grooter echter zal het interesse zijn van hen, die
dag-in, dag-uit, in hun primitief- of
luxueus-ingerichte laboratoria over de geheele wereld, den strijd
tegen de kanker public enemy number one,
om met de Amerikanen te spreken hebben aan

gebonden.
Er zullen er zijn, vervuld van teleurstelling, dat
hun theorie nu een ernstigen concurrent heeft
gekregen er zullen er ook zijn, dankbaar en
verheugd, dat het kankeronderzoek in nieuwe
banen geleid kan worde:!.
Een nieuwe theorie het wil nog niet zeggen:
een afdoend geneesmiddel tegen kanker. Wél is
hiermee de mogelijkheid geschapen, ons inzicht
in deze ziekte te verdiepen, en misschien zal dan
in de toekomst een rationeele therapie opgebouwd
kunnen worden. Wat de consequenties van Kögl's
werk zullen zijn, is dus nu nog in de verste verte
niet te vermoeden in ieder geval zijn wij vervuld
van bewondering voor datgene, wat hij met zijn
staf in het verleden heeft gepresteerd en vol goede
moed voor zijn verder werk in de naaste toekomst,
tot heil van de menschheid.
Kleine perikelen
IN Amerika, lazen wij in het
meest verspreide dagblad, kan
men thans een cursus volgen voor
verloofden en zoo ziet men alweer
dat men nooit uitgestudeerd raakt
in de mogelijkheden die het leven
biedt, vooral die van het
geldverdienen. Persoonlijk heb heb ik er
om gelachen en dit scheen Gisse
eenigermate te irriteeren.
Het is geen wonder dat jij
zoo'n cursus niet hebt noodig
gehad. In al je verlovingen heb
je natuurlijk de feeling" ge

kregen, om niet te zeggen: de
techniek !"
Al je verlovingen" is een over

drijving die naar kwade totalitaire
staten riekt. Ik ben in mij n jeugd
verloofd geweest met een verpleeg

ster, waar ik werelden op gebouwd
zou hebben, vanwege haar
omsluierden blik. Later bleek dat zij
bijziende was. Er volgden toen nog
enkele korte vergissingen • ik zei
verzen in dien tijd en er waren
er die liever ongetrouwd bleven,
dan een leven te baseeren op een
gewoonte die ik later afgelegd heb.
Doch in mijn tijd was een ver

loving iets van ingrijpenden aard
en je dacht lang na over den
volzin, die je, om zoo te zeggen,
op het schavot moest brengen. Er
waren nog meisjes die je niet be

grepen, wanneer je met een prach

tig geconstrueerde phrase op een
eventueelen samenloop van levens
zinspeelde, en een van die meisjes
begreep mij zoo slecht dat zij later
een schilder huwde en negen kin

deren ontving. Toen ik haar, na
vele jaren dan, terugzag, begreep
ik dat de goede oude diplomatie
nog zijn voordeelen heeft en het
wisselen van beleefde nota's ruim

te biedt tot nadenken.
,,Hoe denk jij er over?" vroeg
ik den vrijer van de juf, die als

maar de landsverdediging op de
schromelijkste wijze in den steek
laat, en bij nacht en ontij aan mijn
deur staat, als verwachtte de Staf
dat hier het eerste treffen plaats
zal vinden.
Mijnheer, ik begrijp niet wat
die Amerikanen willen." zeidehij.
Toen ik mijn meisje voor de eer

ste keer zag, vroeg ik: ken ik u
niet? En toen het misverstand
opgehelderd was, waren wij ver

loofd."
Het bleek dat hij zijn onver

wacht verlof te danken had aan
vroeg
de omstandigheid dat hij op het
ziekenrapport is verschenen met
de mededeeling dat hij zich niet
wel voelde. . . .
Wat scheelt er aan?'
de dokter.
Ik ben mezelf niet", zei de
vrijer van de juf.
Ik zal zorgen dat je drie
dagen verlof krijgt met die ander",
zei de dokter. Maar je komt
met jezelf terug en je laat die
ander schieten."
Daar was hij nu mee bezig. Ik
vroeg hem verder, wat hij van
de nieuwe uniformen denkt die
op het oogenblik op proef gedragen
en worden bij de grenadiers. Hij
vond ze prachtig.
En ik hoop dat ik er een krijg
op het oogenblik, dat ik afzwaai.
Het moet heerlijk wezen om zoo
'n pakje in de motballen te be

waren."
Toen ik er over nadacht vond
ik zijn antwoord niet erg enthou

siast, maar toen was hij alweer
de deur uit met de juf, die al
van nachtpermissie en reveille
praat. Een aardig paar....

J. VAN HOORN
PAG. 7 DE GROENE No. 3232

</text>
<image timestamp="2002:09:13:07:47:39.00" size="272261">D100055S.TIF</image>
</page>
</document>
