<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19381210</Datum>
<Pagina>14</Pagina>
</fields>
<page>
<pagenumber>1</pagenumber>
<text>
U IT H U m G H E D E N
Tooneel

Herdenkingsprogramma in de
Stadsschouwburg
WEL, wie na dit dramatische
feestmaal met zijn kostelijke
en afwisselende spijzen den
Stadsschouwburg verlaten heeft zonder
de dankbare overtuiging, dat na drie

honderd jaar het tooneel in het belang

rijkste theater des lands nog levend en
tierig is, die is een kniesoor. De ook bij
de herhalingen zoo goed gevulde zalen
spreken van een alleszins verdiend
succes.
Wie zou dan ook niet graag, in een
naar 1638 gereconstrueerde
ensceneering, het vijfde bedrijf van den
Gijsbreght zie, met Van Dalsum in de
titelrol, met Van Gasteren als een ver

rassend den juisten toon (en kop !)
treffenden Bode, en met Loudi Nïjhoff als
een zoo edele, voorname, zuivere, diep
ontroerende Badeloch gelijk men zien
maar wenschen kan ? En met een be- '
grip voor Vondel's prachtige verzen, bij
deze drie, bij Corrie Korevaar's Rafaël,
bij allen eigenlijk, dat het 't luisteren
tot een genot maakte?
Wie zou niet graag smullen van
Langendijk's, door Defresne geestig
(eveneens in decors naar dien tijd) ge

regisseerde, Wiskunstenaars, waarbij
stuk voor stuk de rollen, ook de klein

ste, op waarlijk uitnemende wijze
bezet waren (hoe gaarne zouden wij
allen noemen), maar waarin zeer
bizondere lof toekomt aan Frits van Dijk
en Hans van Meerten als de twee ge

leerde astrologen en aan den speelsch
beweeglijken Filipijn van Piet Rienks.
Wie zou niet graag nog eens een
typische Heijermans-énacter terug

zien (costuums van anno 1903), al
lijkt juist deze, omdat hij nog zooveel
dichterbij ligt, verouderder; een dra

matische schets" naar den vroegeren
trant, en waarin vooral Ank van der
Moer en Corrie Korevaar met de volle
maat van haar kunnen bewondering
wekten ?
En wie zou ten slotte, dien anderen
nacter niet gaarne zien: het
verfijndkomieke en innig levensware Hun
eerste thuis"? Wat had die Frans
Mijnssen den tooneeldialoog in zijn
macht! Met hoe weinige en nooit
uiterlijke middelen weet hij precies
den juisten toon, het juiste woord te
treffen! Onder dezen milden humor
schuilt zooveel leven, dat men zich
afvraagt of die humor wel bedoeld was,
of misschien alleen onbedoeld uit

vloeisel van levensechtheid. Hier en
daar werd hij zelfs eventjes beklem

mend gelijk Emants' Liefdeleven",
welks vlijmscherpe ontleding van het
vrouwelijk egocentrisme men immers
evenmin een satyre kan noemen. Door
het in al zijn Fransche lichtheid zoo
moeilijk realiseerbare, want uiterst ge

nuanceerde geval hebben de jeugdige
Tatia Wijma en Gijsbert Tersteeg zich
buitengewoon verdienstelijk
heengeslagen, en het publiek reageerde aan

houdend met blijken van vroolijkheid.
Voor den sympathieken auteur moet
het een voldoening zijn geweest, te
zien hoezeer zijn werk ook thans nog
zijn glans heeft bewaard.

Susan en een betere wereld in
den Stadsschouwburg
MISBRUIK van het woord re

geert de tegenwoordige wereld.
De frase viert hoogtij en oefent
een massa-suggestie uit op duizenden.
Of zij gemeend wordt of niet, en door
wie zij gelanceerd wordt, doet er niets
toe; de hoofdzaak is immers alleen dat
zij zulke ingrijpende gevolgen heeft
voor het leven van vele anderen. Het
stuk van de Amerikaansche schrijfster
Rachel Crothers geeft een bijtende en
zeer geestige persiflage op de holle en
leege rhetoriek over innerlijke ver

nieuwing, waarachtigheid, oprechtheid,
hooger leven etc. etc., welke heden ten
dage in zekere ethische en half-reli

gieuze bewegingen opgeld doet, bij
voorkeur in die snobistische milieu's
die tegenover het werkelijke leven met
zijn hardheden, sociale moeilijkheden,
psychologische verwikkelingen, vol

komen vreemd staan.
Deze bittere satyre, welker rake
humor den toeschouwer voortdurend
kostelijk amuseert, is overigens niet
zonder tragischen achtergrond. De ego

centrische en zelfvoldane Susan, die
zich met haar weeëfraseologie steeds
onvervaard in anderer leven mengt en
daarmede de grootste onheilen aan

richt, maakt haar man en dochtertje
het slachtoffer van het eerzuchtige
egoïsme, waarmee zij zich uit eigen
leegheid wijdt aan het propageeren van
de nieuwe leer. Slechts wanneer zij haar
man voorgoed dreigt te verliezen,
dringt voor het eerst iets van de reali

teit des levens tot haar door en komt
zij tot bezinning.
Een caricaturaal type spelen, zonder
dat te sterk aan te zetten, en dit type
bij alle striemende, venijnige chargee

ring toch levensechtheid te doen be

houden, is bizonder moeilijk. Fientje
de la Mar heeft
deze moeilijkheid
buitengewoon knap
opgelost. Het stuk
wordt geheel door
haar zeer omvang

rijke rol gedragen,
enzijverdientgroote
bewondering voor
de wijze, waarop zij
in onverbeterlijken
blijspeltrant nog
net binnen de grens
van het aanvaard

bare , vol humor en schijnbaar met
het grootste gemak een avond lang als
onmogelijke malloot wist te boeien en
te vermaken. Want wel is de tekst van
de schrijfster zeer geestig, maar dat
zou toch zeker niet voldoende zijn ge

weest om een publiek te overtuigen,
dat voor een deel van de bedoelde
geestelijke" strooming en haar ter

minologie niet of nauwelijks op de
hoogte is, en voor een ander deel die
strooming toch eigenlijk liever niet
belachelijk gemaakt wil zien. Wij mo

gen mevrouw de la Mar en onszelf
gelukwenschen met deze kranige pres

tatie, waarin al haar oude kwaliteiten
weer eens goed tot haar recht konden
komen. Onnavolgbaar vooral waren
haar valsche treitertoontjes, de intona

ties van een zalvend gefemel vol ge

dachteloos egoïsme, halfbewust
gehuichel en een zelfgenoegzaame onbe

schaamdheid. Wij danken haar een
avond van superieur amusement.
Zij vond gevoelig tegenspel in Theo
Frenkel als de echtgenoot, die in deze
liefdelooze verhouding aan den drank
geraakt en den ondergang nabij is.
Uitstekend was ook Myra Ward als het
aanvankelijk zielige dochtertje. De
kleinere rollen waren bij Louis de
Bree, Anton Roemer, Josephine van
Gasteren, Stine Lerou en Palmers in
goede handen.

Onzedelijkheid
Op zoek naar de naaktloopers
IN een door de R.K. Staatspartij
uitgegeven Werkschema voor de
kernen" dat in den maand November
getiteld was De bestrijding der open

bare onzedelijkheid", welke kernbro

chure opent met een heftigen aanval
tegen een beschouwing van H.B.F, in
De Groene over de rustige sfeer van
een honderkerkhof, las de op dat
oogenblik niet uithuizige redacteur
met klimmende verwondering: In
Amsterdam schijnt in een pand aan
het Rokin een naaktlooperskolonie te
zijn gevestigd. Zoolang men dat huis
nu maar niet openstelt voor derden,
maar alleen voor de leden eener
vereenigmg (waarvan men heel gemakke

lijk lid kan worden).... etc."
Welk een verrassing. Wij, die
meenden van onze stad te houden en
haar dóór en dóór te kennen. Wij die
dag aan dag uithuizig waren, meer
wellicht dan de leidende personen van
de R.K. Staatspartij, wij zouden al
weken, ja wellicht maanden of jaren
aan een zoo uitzonderlijke uithuizig

heid voorbij gewandeld zijn? Dat was
onze eer te na. En dus schoten wij,
voorloopig, in onze overjas op zoek
naar de naaktloopers om, zij het dan
als derden, mee te loopen in het pand
aan het Rokin. Bezie het Rokin op
een guren dag. Ziet het er uit naar
naaktloopen? Rechtuit: neen! Er zijn
kunsthandels, waar weliswaar ook
naakt is maar dat loopt niet. Er is een
vegetarisch restaurant en geen vleesch
eten en het tegelijk wel toonen is een
veel voorkomende combinatie. Maar
ik kan dat van deze keurige firma niet
gelooven, die zelfs bij een
schijncroquetje al bloost.
Er worden aan het Rokin de
millioenen gouds van den Nederlandschen
staat bewaard. Misschien, daar in de
kelders. ... ? Onze fantasie is wakker.
Tusschen baren goud? Maar nee, dat
ware téperfide.
Maar, plots, een gedachte, het
vroegere Leesmuseum, hoog boven
Mak van Waay's veilinggebouw, daar
zal toch niet. . . . Weliswaar zou het
een bejaard naakt-schuifelen worden,
maar als nu eens. . . . sinds in het
gebouw centrale verwarming heeft....
Foei, ik schaam mij. Nee, de ergste
zonde daar bedreven was nog steeds
domineeren om een glaasje bier.
Een pand, een koninkrijk voor een
pand ! Daar achter dien brillenwinkel,
die het geheel nog zedeloozer zou
maken, of achter gindschen boek

winkel ? Niemand vertrouwen wij meer.
Zelfs onder den best gekleeden wande

laar vermoeden wij langzamerhand
den naaktlooper. Wellicht loopen allen
naakt. De brochure heeft gelijk. Foei,
foei, en foei. Iedereen loopt onder zijn
kleeren naakt en niet alleen in een
pand. Wij eischen een dubbel stel
onderkleeren !
Uit- en thuizigheid
Amsterdam is niet duur
gemeente Amsterdam heefteen
foldertje oftewel brochuretje het
licht doen zien, dat als motto draagt
Jaarlijks keeren 1000 gezinnen te

rug" (uitroepteeken). Het blijkt dan
uit het rood-en-zwart-op-grijs-gedrukte
betoog, dat van 1933 tot 1936 jaarlijks
ongeveer 1000 gezinnen uit de
forensenplaatsen rondom de hoofdstad weer naar
het hart van Holland terugkeerden. Het
blijkt verder, dat deze gezinnen uit
Amsterdam waren getrokken van wege
de duurte en dat zij in arren moede na
een paar jaar maar weer terugkeerden
omdat het elders nog duurder bleek te
zijn. 1000 i's veel, en ik vraag mij in
stilte af: als er per jaar 1000 gezinnen
terugkeerden, hoeveel zouden er dan
wel weggegaan zijn en niet meer terug

gekeerd? Want die forensenplaatsen
moeten toch ergens zoo groot van worden.
Maar dat is geen aardige gedachte
en bovendien maakt dat propaganda
tegen mijn eigen stad, iets wat ik nooit
zou willen.
En als de gemeente het zegt, zal het
wel waar zijn. Dat blijkt ook uit
keurige beeldstatistiekjes, waarin de
belastingdruk der omliggende gemeenten
wordt uitgebeeld in zwarte staafjes van
verschillende hoogte, waartusschen het
roode staafje van den Amsterdamschen
druk een plaats aan den lagen kant
inneemt, waarbij de gemeente zich zelf
nog onvoordeeliger voorstelt dan noodig
is, omdat het rood bij vergissing iets
hooger gedrukt is dan het zwart. Maar
als je die drukfouten wegrekent leef je
in Amsterdam inderdaad heel goedkoop.
Maar Amsterdam heeft, aldus mijn
foldertje, nog andere voordeelen. Wij
hebben: 15 musea, 8 theaters en 34
bioscopen, en als je in aanmerking
neemt, dat je per avond hoogstens in 2
bioscopen kan zitten en ik in drie jaar
niet in een museum ben geweest en
in het theater meestal vrijkaartjes krijg,
kan men begrijpen, dat het in Amster

dam goedkoop wonen is, terwijl het
ook moeilijk is zoowel in de 285
hectare Plantsoenen, Parken enz."
veel geld uit te geven, wat mij een nog
klemmender argument schijnt voor het
Boschpark van 800 hectare in aanleg."
Ik zou niet eens kans zien in acht
duizend hectare in aanleg veel geld uit
te geven. En dus leeft men in Amster

dam goedkoop.
Neem daarentegen een
forensenplaats. Ik ben eens, in het begin van dit
jaar, naar een niet nader te noemen
forensenplaats geweest om er een tante
te bezoeken die daar woont. Het begon
dat ik in den sigarenwinkel den weg
moest vragen, wat mij vijf en veertig
cent kostte, terwijl de sigaretten van
beslist inferieure kwaliteit bleken te
zijn. Neem daar tegenover Amsterdam
met zijn ,,Goedkoope levensbehoeften"
(ik citeer) en het verschil wordt duide

lijk.
Toen moest ik achteraf nog de dorps

taxi nemen : n gulden vijf en zeventig.
Voor mijn tante had ik bloemen moeten
koopen: twee gulden vijftig. Ik kreeg
er te eten. . . . Ik wil mijn tante niet te
schande maken. Maar een haantje is
dat nooit geweest. Het leek op een
gedooden takshond. Gebakken aardappel

tjes moeten bros zijn en niet van leer.
En de meid kreeg een gulden fooi. Dat
dus al f 5.70. Nu had ik ook nog een
kaartje gekocht om met den trein er
heen te komen: retour ƒ 0.95, fietsen

stalling 10 cent, band oppompen 5 et.,
totaal f 6.80. Indigestie van wege het
takshaantje, doktersvisite, drie dagen
werk verzuimd, medicijnen, globaal
geschat (aan den lagen kant) f 37.50.
Bedankbrief aan tante, terwijl ik
alleen een postzegel van J'/2 cent in huis
had; totaal f 6.80 1/37.50 -|-/o.o71/2
=- ƒ 44.371/,- En dat is nog maar
n dag in een forensenplaats !
Neen, Amsterdam's foldertje heeft
groot gelijk: ,, Amsterdam is niet
duur" (uitroepteeken). H. B. F.
*jtao «schouwburg
N.V. HET NEDERLANDSCH TOONEEL - Directeur Cor Tan der Lugt Melsert


Zaterdag 10 December 8 uur precies JDoH V^ariOS


Zondagmiddag il DCC. 2 »ur j jSJusan en een betere wereld
Zondagavond 11 Dec. 8.15 uur l i i-- i • i • i i •• t&gt; L l C d
b ] blijspel in drie bedrijven van Kachel L.rothers
Zeer Actueel. Een zeer i^e s l a a 'rd &lt;.•
L.' opvoering l
PAG. U DE GROENE No. 3210

</text>
<image timestamp="2002:10:03:00:37:16.00" size="255077">D100097E.TIF</image>
</page>
</document>
